# რა არის ADHD?

ADHD, იგივე ყურადღების დეფიციტის ჰიპერაქტიურობის აშლილობა (ან ყურადღების დეფიციტისა და ჰიპერაქტივობის სინდრომი), 
(ადჰდ), არის ქცევითი და ნეიროგანვითარებითი აშლილობა, რომელსაც ახასიათებს უყურადღებობა, ჰიპერაქტივობა და იმპულსურობა.  

რაც ადამიანი არსებობს, ყოველთვის არსებობდნენ ადამიანები რომლებსაც ახასიათებდათ ADHD, 
მაგრამ ეს აშლილობად არც ჩაითვლებოდა სანამ თანამედროვე დრო არ მოვიდოდა, 
ეს იყო უბრალოდ ადამიანის თვისება. როგორც ერთ ადამიანს აქვს ქერა თმები, მეორეს შავი,
ამის მსგავსად იყო თავისებური თვისება. ასი ათასი წლის წინ, საზოგადოებას სჭირდებოდა ამგვარი დივერსიფიკაცია,
ზოგი იყო "ფერმერი" (დიდი ყურადღებით) ზოგი იყო "მონადირე" (ADHD-ით).

დღესდღეობით, ცხოვრება განსხვავდება ვიდრე ასი ათასწლეულების წინ იყო. რაც დრო გადიოდა,
სკოლები და პროფესიები იქმნებოდა და ამასთან ერთად ADHD-ის მქონე ადამიანების პროპორცია მცირდებოდა, 
(სავარაუდოდ "ბუნებრივი გადარჩევის" მეთოდით, ADHD-ს აქვს სხვადასხვა გამომწვევი მიზეზი, ერთერთი მიზეზი - რამდენიმე გენი.)

დღეს ყველას გვიწევს ბავშვობიან საათობით აკადემიური მოსწრება, ყურადღებით მოსმენა ლექციების,
საშინაო დავალებების შესრულება, ტექსტის დამახსოვრება (ყურადღებით წაკითხვა)
და ზრდასრულობის ასაკიდან, 8-14 საათი სამუშაო (რომელიც ყურადღებით უნდა შესრულდეს), 
და ამასთან პარალელურად ახალი მასალის სწრაფი ათვისება კარიერული წინსვლის მიზნით.
ზემოთ მოცემული მიზეზების გამო, ADHD აშლილობად გამოვლინდა თამანედროვე დროში და არის ნამდვილი პრობლემა.

ADHD-ს ახასიათებს მრავალი სიმპტომები მაგრამ, რადგან ADHD ყველაზე ხშირად შესწავლილია ბავშვებში, 
თვითონ ეს სახელი მხოლოდ ყურადღებაზე და ჰიპერაქტიურობაზე ამახვილებს ყურადღებას, 
რადგან ესენია ყველაზე ადვილად შესამჩნევი ბავშვებში.
სიმპტომები ზრდასრულობის ასაკშიც არსებობს და ზოგი გამოიხატება სხვადასხვანაირად ბავშვებისგან განსხვავებით.

ყველაზე შემჩნევადი და პრობლემური სიმპტომი რომელიც ყველა ასაკის ჯგუფს ახასიათებს არის **დაქვეითებული ყურადღების კონტროლი**.
ეს ნიშნავს, რთული აკადემიური წარმატება, ერთერთი კონკრეტული მაგალითი,
"[წაკითხულის გააზრება](https://naec.ge/uploads/postData/20-20/magistrebi/testebis%20nimushebi/%E1%83%AC%E1%83%90%E1%83%99%E1%83%98%E1%83%97%E1%83%AE%E1%83%A3%E1%83%9A%E1%83%98%E1%83%A1%20%E1%83%92%E1%83%90%E1%83%90%E1%83%96%E1%83%A0%E1%83%94%E1%83%91%E1%83%90.pdf)" 
(ერთერთი ეროვნული უნარების გამოცდა), 
ან რთული შესასრულებელია ან შეუძლებელია მოცემულ დროში, რადგან ამას სჭირდება უაზრო ტექსტის ყურადღებით წაკითხვა.

დანარჩენი სიმპტომები შეგიძლიათ ნახოთ ქვემოთ მოცემულ სხვა ინფორმაციის წყაროებში.

მსოფლიოს მოსახლეობის სავარაუდოდ 2.2% ახასიათებთ ADHD. სხვადასხვა ასაკის და რასის ჯგუფში 
სხვადასხვა ნაწილს ახასიათებთ ADHD. საქართველოში არ ვიცი რამდენს ახასიათებთ, 
მაგრამ საქართველოს მოსახლეობაზე (3.97 მილიონ ადამიანზე) რომ გამოვთვალოთ 2.2%, 
გამოდის **87 ათასი ადამიანი საქართველოში**.  

ADHD ჯანდაცვის მსოფლიო ორგანიზაციის მიერ არის აღიარებული დაავადებად.
დაავადებების [ICD-10](https://icd.who.int/browse10/2019/en#/) ბაზაში ADHD არის,
F90.0, F90.1, F90.2, F90.8, F90.9.

# როგორია მკურნალობა?
ADHD გამოწვეულია თავის ტვინში სპეციფიკური ნეიროტრანსმიტერების, ნორეპინეფრინის ან/და დოფამინის დეფიციტის გამო 
და ამის ყოველდღიური შესწორებით ხდება მკურნალობა, მედიკამენტების გამოყენებით. 
მედიკამენტების, რომლებიც საქართველოში არ იშოვებიან, გაუგებარი მიზეზის გამო.  

არსებობს არამედიკამენტური საშუალება, "თერაპია", მაგრამ ეს ხშირად მედიკამენტებთან კომბინირებით ხდება. 
თერაპიის ძირითადი დანიშნულება არის იმ მცირე პრობლემების გამკლავება, რასაც მედიკამენტი ვერ უმკლავდება.  

თერაპია მედიკამენტების გარეშე, არ არის ADHD-ს გამკლავების პირველადი საშუალება. 
რადგან ამის ეფექტურობა კითხვის ნიშნის ქვეშაა ხშირად, 
არის ძალიან ხანგრძლივი პროცესი, სჭირდება თვეები, მედიკამენტი (სტიმულანტი) კი ნახევარ საათში მოქმედებს, 
ხანგრძლივი პროცესი ნიშნავს ასევე ფსიქიატრთან მრავალ ვიზიტს, რაც ძალიან ძვირი დაჯდება ჯამში 
და ეს არამედიკამენტური "თერაპია" თავისით ნეიროტრანსმიტერების დისბალანსს ვერ შეასწორებს.

ერთერთი სტატიის აზრით "მიდგომა, რომ ყურადღების დეფიციტი შეიძლება იქნას დაძლეული ნებისყოფით, ისეთივე ცინიკურია, 
როგორც უსინათლო ადამიანს ურჩიო, რომ ცხოვრების წესის ცვლილებით დანახვა შეძლოს."

უსინათლობის ექვივალენტი ამ "თერაპიისთვის" იქნება დაეხმარო უსინათლოს თავისი სხვა გრძნობებიდან 
(სმენა, ყნოსვა, შეხება, ა.შ.) შეძლოს ცხოვრება, მაგრამ მთავარი პრობლემა არ იქნება მოგვარებული, 
ეს უბრალოდ პრობლემის გვერდის ავლის მცდელობა იქნება.

(შენიშვნა: მე მჭირდება დახმარება ამ პარაგრაფის ახლიდან დასაწერად, რომ იყოს მაქსიმალურად ობიექტური და ფაქტობრივად ზუსტი.)

# სხვა ინფორმაციის წყაროები.
მე არც ექიმი ვარ და არც ვარ ფსიქიატრი, ამიტომ ქვემოთ გაძლევთ რამდენიმე სხვა წყაროს სადაც ვრცლად არის განმარტებული ADHD.
### ინგლისურად:
  - [Attention deficit hyperactivity disorder - Wikipedia](https://en.wikipedia.org/wiki/Attention_deficit_hyperactivity_disorder)
  - [What is ADHD? | CDC](https://www.cdc.gov/ncbddd/adhd/facts.html)
  - [Attention deficit hyperactivity disorder (ADHD) - NHS](https://www.nhs.uk/conditions/attention-deficit-hyperactivity-disorder-adhd/)

### ქართულად:
  - [ADHD საქართველოში - მკურნალი.გე](https://mkurnali.ge/fsiqonevrologia/nevrologia/20095-adhd-sakartveloshi.html)
  - [“მშველის წამალი, რომელიც აკრძალულია” - როგორ ცხოვრობ საქართველოში, როცა ADHD გაქვს? - რადიო თავისუფლება](https://www.radiotavisupleba.ge/a/32276429.html)

### რუსულად:
  - [Синдром дефицита внимания и гиперактивности - Википедия](https://ru.wikipedia.org/wiki/%D0%A1%D0%B8%D0%BD%D0%B4%D1%80%D0%BE%D0%BC_%D0%B4%D0%B5%D1%84%D0%B8%D1%86%D0%B8%D1%82%D0%B0_%D0%B2%D0%BD%D0%B8%D0%BC%D0%B0%D0%BD%D0%B8%D1%8F_%D0%B8_%D0%B3%D0%B8%D0%BF%D0%B5%D1%80%D0%B0%D0%BA%D1%82%D0%B8%D0%B2%D0%BD%D0%BE%D1%81%D1%82%D0%B8)

### ინგლისურად (YouTube ვიდეოები):
<div class="row">

  <div class="col-md-3 mb-1">
    <div class="card">
      <a href="https://www.youtube.com/watch?v=jyUVc0Iteb0" class="stretched-link">
        <img src="https://i.ytimg.com/vi/jyUVc0Iteb0/maxresdefault.jpg" class="card-img-top" alt="jyUVc0Iteb0">
      </a>
      <div class="card-body">
        <h5 class="card-title">How ADHD Affects Adults | ADHD - Not Just for Kids (Full Documentary)</h5>
        <h6 class="card-subtitle text-muted">41:15</h6>
      </div>
      <div class="card-footer text-muted">Only Human</div>
    </div>
  </div>

  <div class="col-md-3 mb-1">
    <div class="card">
      <a href="https://www.youtube.com/watch?v=yoX0vEDn5a4" class="stretched-link">
        <img src="https://i.ytimg.com/vi/yoX0vEDn5a4/maxresdefault.jpg" class="card-img-top" alt="yoX0vEDn5a4">
      </a>
      <div class="card-body">
        <h5 class="card-title">Why Stimulants Help ADHD</h5>
        <h6 class="card-subtitle text-muted">6:08</h6>
      </div>
      <div class="card-footer text-muted">SciShow Psych</div>
    </div>
  </div>

  <div class="col-md-3 mb-1">
    <div class="card">
      <a href="https://www.youtube.com/watch?v=-8J4wl9eUe4" class="stretched-link">
        <img src="https://i.ytimg.com/vi/-8J4wl9eUe4/maxresdefault.jpg" class="card-img-top" alt="-8J4wl9eUe4">
      </a>
      <div class="card-body">
        <h5 class="card-title">ADHD in Adulthood: The Signs You Need to Know</h5>
        <h6 class="card-subtitle text-muted">10:06</h6>
      </div>
      <div class="card-footer text-muted">MedCircle</div>
    </div>
  </div>

  <div class="col-md-3 mb-1">
    <div class="card">
      <a href="https://www.youtube.com/watch?v=5l2RIOhDXvU" class="stretched-link">
        <img src="https://i.ytimg.com/vi/5l2RIOhDXvU/maxresdefault.jpg" class="card-img-top" alt="5l2RIOhDXvU">
      </a>
      <div class="card-body">
        <h5 class="card-title">What is ADHD?</h5>
        <h6 class="card-subtitle text-muted">4:28</h6>
      </div>
      <div class="card-footer text-muted">Psych Hub</div>
    </div>
  </div>

  <div class="col-md-3 mb-1">
    <div class="card">
      <a href="https://www.youtube.com/watch?v=JrI7Es_YtJ8" class="stretched-link">
        <img src="https://i.ytimg.com/vi/JrI7Es_YtJ8/maxresdefault.jpg" class="card-img-top" alt="JrI7Es_YtJ8">
      </a>
      <div class="card-body">
        <h5 class="card-title">ADHD diagnoses on the rise in adults, here are the symptoms</h5>
        <h6 class="card-subtitle text-muted">3:29</h6>
      </div>
      <div class="card-footer text-muted">WXYZ-TV Detroit | Channel 7</div>
    </div>
  </div>

  <div class="col-md-3 mb-1">
    <div class="card">
      <a href="https://www.youtube.com/watch?v=rQC_MymDaTY" class="stretched-link">
        <img src="https://i.ytimg.com/vi/rQC_MymDaTY/maxresdefault.jpg" class="card-img-top" alt="rQC_MymDaTY">
      </a>
      <div class="card-body">
        <h5 class="card-title">ADHD: The Misunderstood Disorder (Short Documentary)</h5>
        <h6 class="card-subtitle text-muted">10:33</h6>
      </div>
      <div class="card-footer text-muted">ADHD Vision</div>
    </div>
  </div>

  <div class="col-md-3 mb-1">
    <div class="card">
      <a href="https://www.youtube.com/watch?v=JiwZQNYlGQI" class="stretched-link">
        <img src="https://i.ytimg.com/vi/JiwZQNYlGQI/maxresdefault.jpg" class="card-img-top" alt="JiwZQNYlGQI">
      </a>
      <div class="card-body">
        <h5 class="card-title">Failing at Normal: An ADHD Success Story | Jessica McCabe</h5>
        <h6 class="card-subtitle text-muted">17:12</h6>
      </div>
      <div class="card-footer text-muted">TEDxBratislava</div>
    </div>
  </div>

</div>


# რა მედიკამენტები გვესაჭიროება ADHD-სთვის, რა გვაქვს და რა არ გვაქვს საქართველოში?
ADHD-სთვის შექმნილი მედიკამენტები 2 ჯგუფად იყოფა, სტიმულანტები და არასტიმულანტები. ამ ცხრილში მხოლოდ ხშირად გამოყენებული ნივთიერებები შევიტანე.  

### სტიმულანტები: (NDRI, ნორეპინეფრინ-დოპამინის უკუმიტაცების ინჰიბიტორები)
| ნივთიერება                                                                                                | ბრენდული დასახელებები                        |
|-----------------------------------------------------------------------------------------------------------|----------------------------------------------|
| [Methylphenidate](https://en.wikipedia.org/wiki/Methylphenidate) (მეთილფენიდატი)                          | Ritalin (რიტალინი) <br>Concerta (კონცერტა) |
| [Dexmethylphenidate](https://en.wikipedia.org/wiki/Dexmethylphenidate) (დექსმეთილფენიდატი)                | Focalin (ფოკალინი)                           |
| [Dextroamphetamine](https://en.wikipedia.org/wiki/Dextroamphetamine) (დექტროსამფეტამინი / დექსამფეტამინი) | Dexedrine (დექსედრინი)                       |
| [Lisdexamfetamine](https://en.wikipedia.org/wiki/Lisdexamfetamine) (ლისდექსამფეტამინი)                    | Vyvanse (ვივანსე)                            |
| [Mixed amphetamine salts](https://en.wikipedia.org/wiki/Adderall) (შერეული ამფეტამინი)                    | Adderall (ადდერალი) <br>Mydayis            |

### არასტიმულანტები: (NRI, ნორეპინეფრინის უკუმიტაცების ინჰიბიტორები)
| ნივთიერება                                                              | ბრენდული დასახელებები                          |
|-------------------------------------------------------------------------|------------------------------------------------|
| [Atomoxetine](https://en.wikipedia.org/wiki/Atomoxetine) (ატომოქსეტინი) | Strattera (სტრატერა) <br>Amatrix (ამატრიქსი) |
| [Viloxazine](https://en.wikipedia.org/wiki/Viloxazine) (ვილოქსაზინი)    | Qelbree (ქელბრი)                               |



აქედან, საქართველოში მხოლოდ **ატომოქსეტინი** არის დარეგისტრირებული, "ამატრიქსი" და "სტრატერა" ბრენდებით. 

ამატრიქსი არის თურქული წარმოების და რატომღაც არ გაიაფებულა სხვა თურქულ მედიკამენტების ნაირად, 
ამიტომ დაახლოებით 200-250 ლარი ჯდება თვეში (ფასდაკლებით), 80 მგ დღეში. 
ამატრიქსის მარაგი სავარაუდოდ ამოწურულია, ვერსად ვერ ვშოულობ.
როცა რამე მარაგი იყო, რამდენიმე აფთიაქში მიწევდა შესვლა რომ მეშოვნა.

სტრატერა ახალი დარეგისტრირებულია (ბოლო 6 თვის მანძილზე) და არსად იშოვება ჯერ.

პრობლემა ატომოქსეტინის და სხვა არასტიმულანტების არის ის რომ რამდენიმე კვირა მაინც უნდათ რამე ეფექტი რომ ქონდეთ, 
აქვთ საშინელი გვერდითი ეფექტები, და რამდენიმე კვირა თუ გაუძლებს ამ გვერდით ეფექტებს ადამიანი, მაინც ძალიან მცირე შედეგს მიიღებს.
ამის გამო, არასტიმულანტები არ არიან პირველადი საშუალებები ამისთვის შექმნილი. პირველადი საშუალებები არიან სტიმულანტები.

მეთილფენიდატი, ამფეტამინი, დექსამფეტამინი შეტანილი არიან 
[ნარკოტიკული საშუალებების](https://matsne.gov.ge/ka/document/view/1979040?publication=0) სიაში. 
სხვა ქვეყნებშიც არიან ესენი შეტანილი მსგავსს სიებში მაგრამ განსხვავება ის არის რომ იქ ექიმებს შეუძლიათ 
დანიშნონ და გამოწერონ რეცეპტი როცა ჩათვლიან რომ პაციენტს ესაჭიროება ეს, 
აქ კი მსგავსი არაფერი გამიგია რომ მომხდარიყო.

კონკრეტულად დექსმეთილფენიდატი და ლისდექსამფეტამინი არ არიან ამ სიაში შეტანილი,
ამიტომ ამათზე არ ვიცი თუ მოქმედებს ეს ან რამე სხვა კანონი.

საზღვარგარეთ, ამერიკაში, ევროკავშირში, თურქეთში და სხვა განვითარებულ ქვეყნებში, რეცეპტით იცემიან ეს მედიკამენტები. 
საქართველოში ეს მედიკამენტები არ იშოვებიან, ექიმები ვერ/არ წერენ და ვერანაირ აფთიაქში ვერ იშოვი.

მედიკამენტებზე დამატებითი ინფორმაციისთვის, შეგიძლიათ გაეცნოთ ამ 
[ვიკიპედიის გვერდს](https://en.wikipedia.org/wiki/Attention_deficit_hyperactivity_disorder_management#Medications).

ვისაც სურს საქართველოში უკვე რეგისტრირებული მედიკამენტების გადამოწმება, შეუძლია იხმაროს ეს ბმული: 
[http://apps.ssa.gov.ge/recepti/Camlebi](http://apps.ssa.gov.ge/recepti/Camlebi)

# რატომ შეიქმნა ეს გვერდი?
ა.შ.შ-ში (და სხვა განვითარებულ ქვეყნებში) 50 წელზე მეტია უკვე სერიოზულად ეკიდებიან ADHD-ს. 
ასევე, ა.შ.შ-ში ADHD-ს ქონა, შეზღუდულ შესაძლებლობად არის აღიარებული.  
აქ კი ველოდებით, და არაფერი ხდება, და შეიძლება კიდევ რამდენიმე ათწლეული არაფერი მოხდეს
თუ ცნობიერება ამ პრობლემის მიმართ არ გაიზარდა.

ეს გვერდი შეიქმნა ამ პრობლემის მოგვარების აუცილებლობის გამო. 
ამ გვერდის მიზანია გაზარდოს ცნობიერება ADHD-ს მიმართ საქართველოს ჯანდაცვის სისტემაში, რადგან 
საქართველოში აუცილებლად გვესაჭიროება ADHD-ს პირველადი მედიკამენტური საშუალება და უბიძგოს ცვლილებისკენ.


# რას ვითხოვთ (დაწვრილებით)
ყველა შემთხვევისთვის, გაუგებრობა რომ არ იყოს, ქვემოთ განვმარტავ ჩვენს სრულიად აუცილებელ მოთხოვნებს:

- ექიმის დანიშნულებით, მინინუმ 1 ADHD-ს სტიმულანტი ტიპის მედიკამენტის ხელმისაწვდომლობა
  - უნდა ინიშნებოდეს ყველა ასაკის ადამიანზე (ბავშვებზეც და ზრდასრულებზეც)
  - უნდა იყოს მარაგში ყოველთვის
  - უნდა იყოს ხელმისაწვდომი ნორმალურ ფასად
  - უნდა იყოს ხელმისაწვდომი იმ დოზის და დროს მოქმედების კომბინაციით რომ პრაქტიკული იყოს გამოყენება ყველა სიტვაციაში.
    - ეს ნიშანვს, რომ ხელმისაწვდომი იყოს ორივე ხანმოკლე მოქმედების (short-acting) და ხანგრძლივი მოქმედების (long-acting) ვარიანტები, და პრაქტიკულად სასარგებლო დოზებში.
  - რადგან ADHD-ს სჭირდება თითქმის ყოველდღიური მედიკამენტური მკურნალობა, ექიმები თავისუფლები იყვნენ დანიშნონ ეს ყოველთვე და მუდმივად.
  - ამ მუხლის ყველა პირობის სწორად შესრულება აუცილებელია ADHD-ს ეფექტურად გასამკლავებლად ყველა ADHD-ს მქონე მოქალაქისთვის.
- ექიმის დანიშნულებით, მინინუმ 1 ADHD-ს არასტიმულანტი NRI (ნორეპინეფრინის უკუმიტაცების ინჰიბიტორი) ტიპის მედიკამენტის ხელმისაწვდომლობა
  - უნდა იყოს მარაგში ყოველთვის
  - უნდა იყოს ხელმისაწვდომი ნორმალურ ფასად
  - უნდა იყოს ხელმისაწვდომი იმ დოზებში რომლებიც ხშირად ინიშნებიან ექიმის მიერ.
- ამ საქმის შესასრულებლად არანაირი დრო არ დაიკარგოს. აქედან რომლის შესრულება მოკლე დროში ვერ გაკეთდება, პრიორიტეტი იყოს გადატანილი იმაზე რომლის შესრულებაც შეიძლება ყველაზე მოკლე დროში. პარალელურად ხდებოდეს რამე პროგრესი ყველა მოთხოვნაზე.


# რამ შეიძლება გამოიწვიოს ბიძგი ცვლილებისკენ?
<!-- 
ჩემი აზრით, ეს შედის **ჯანდაცვის სამინისტროს** კომპეტენციის საზღვრებში.

ჯანდაცვის სამინისტროს საკონტაქტო ინფორმაცია შეგიძლიათ ნახოთ მაგათ ოფიციალურ ვებ გვერდზე: 
[https://www.moh.gov.ge/ka/feedback/](https://www.moh.gov.ge/ka/feedback/)

რამე პროგრესი რომ მოხდეს, აუცილებელია სამინისტროს გავაგონოთ ჩვენი ხმა, და ვანახოთ რომ ამჟამინდელი მდგომარეობა პრობლემაა.
ვისაც უნდა თავისი აზრი გაუზიაროს სამინისტროს, შეუძლია ამ ვებგვერდზე მოცემულ ნომერზე ამ/და მაილზე დაეკონტაქტოს, 
და **განცხადება დაწეროს** ელექტრონულად. 

აუცილებელია ითქვას, თავისით არაფერი მოხდება, 
განსაკუთრებით თუ ბოლო 20 წლის მანძილზეც არაფერი მოხდა.
-->

ადრე აქ ეწერა რომ ეს შედიოდა **ჯანდაცვის სამინისტროს** კომპეტენციის საზღვრებში და მოვუწოდებდი ჩვენს მკითხველებს,
რომ განცხადება დაეწერათ, მაგრამ ახლახანს მომივიდა ქვემოთ მოცემული პასუხი ჯანდაცვის სამინისტროდან განცხადებაზე
რომელიც გარკვეული დროის წინ დავწერე:

<div class="alert border border-dark border-2" role="alert">
<p>ბატონო გიორგი,</p>

<p>თქვენი განცხადების პასუხად, რომელიც ეხება სამკურნალო საშუალებების: Methylphenidate, Dexmethylphenidate და Dextroamphetamine საქართველოში ხელმისაწვდომობის საკითხს, გაცნობებთ, რომ ყურადღების დეფიციტისა და ჰიპერაქტივობის სინდრომის (ADHD) სამკურნალო საშუალებები: Methylphenidate, Dexmethylphenidate, Dextroamphetamine და მათი შემცველი ფარმაცევტული პროდუქტები, დღეის მდგომარეობით, არ არის რეგისტრირებული საქართველოს ფარმაცევტულ ბაზარზე.</p>

<p>მასთან, „წამლისა და ფარმაცევტული საქმიანობის შესახებ“ საქართველოს კანონის 1¹ მუხლის 49-ე პუქტის თანახმად, ფარმაცევტული პროდუქტის რეგისტრაცია შეიძლება განახორციელოს მწარმოებელმა, სავაჭრო ლიცენზიის მფლობელმა, იმპორტიორმა ან ფარმაცევტული პროდუქტის ბაზარზე დაშვებით დაინტერესებულმა სხვა ნებისმიერმა ფიზიკურმა ან იურიდიულმა პირმა. ხოლო ფარმაცევტული პროდუქტის იმპორტის უფლება აქვს საბითუმო რეალიზატორს (ამავე კანონის მე-11 მუხლის 21-ე პუნქტი), რომელიც უფლებამოსილია აწარმოოს ფარმაცევტული პროდუქტის შესყიდვასთან, შენახვასთან, მომარაგებასთან, ექსპორტთან, იმპორტთან და რეექსპორტთან დაკავშირებული ოპერაციები, კანონმდებლობით დადგენილი წესების დაცვით. გამომდინარე აქედან, საქართველოს ოკუპირებული ტერიტორიებიდან დევნილთა, შრომის, ჯანმრთელობისა და სოციალური დაცვის სამინისტრო მოკლებულია შესაძლებლობას, განახორციელოს ფარმაცევტული პროდუქტის რეგისტრაცია ან/და იმპორტი.</p>

<p>დამატებით გაცნობებთ, რომ საქართველოს კანონმდებლობა ითვალისწინებს არაკომერციული მიზნით, პაციენტის ინდივიდუალური საჭიროებისათვის, სამკურნალო საშუალებების (მათ შორის საქართველოში დაურეგისტრირებელი სამკურნალო საშუალების) შემოტანის შესაძლებლობას, 2011 წლის 15 ივნისის N01-31/ნ და N01-32/ნ ბრძანებებით განსაზღვრული ოდენობების შესაბამისად.</p>

</div>

ჩემი მოსაზრება ადრე იყო რომ, განცხადებების მიღების საფუძველზე, ჯანდაცვის სამინისტროს ინიციატივა ექნებოდა იმპორტიორებთან
და საბითუმო რეალიზატორებთან მოლაპარაკებისთვის. მე ისედაც ვიცოდი რომ ჯანდაცვის სამინისტროს თვითონ არ შემოაქვს
მედიკამენტები. ჩემთვის უცნაურია პაციენტმა რომ ეხვეწოს იმპორტიორებს და საბითუმო
რეალიზატორებს წამალზე, მაგრამ როგორც ჩანს ზუსტად ამის გაკეთება მოგვიწევს.

ამის მიხედვით მე ჯერჯერობით ვეძებ გამოსავალს. თუ თქვენ გაქვთ რამე იდეა, დამეკონტაქტეთ გვერდის ბოლოში მოცემულ ელ-ფოსტაზე.
თუ იცნობთ ვინმეს ვინც ფარმაცევტული საქმიანობით არის დაკავებული, გთხოვთ გააცანით ჩვენი გვერდი.

რაც შეეხება ბოლო აბზაცს, გთხოვთ გადახედოთ ქვემოთ "ალტერნატივა" განყოფილებაში
"უცხო ქვეყნიდან შემოტანა (31 დღის მარაგი)" პუნქტს.


# ალტერნატივა
რაც ეს გვერდი შევქმენი, მომივიდა რამდენიმე გამოხმაურება ჩვენ მკითხველებისგან ADHD-ს სამკურნალო ალტერნატიულ საშუალებებზე,
რომლებიც გადავწყვიტე ქვემოთ ჩამოგითვალოთ.

აქედან შეიძლება სხვადასხვა მეთოდი ან მეთოდების კომბინაცია სხვადასხვა ადამიანს დაეხმაროს.
შეიძლება მხოლოდ ერთ მეთოდის არჩევამ დიდი შედეგი არ მოიტანის სხვა მეთოდთან კომბინირების გარეშე.

## დიეტა და დანამატები
### კეტო დიეტა (Keto Diet) ან კარნივორული დიეტა (Carnivore Diet)
კეტო დიეტას და კარნივორული დიეტას აქვთ უამრავი დადებითი ეფექტი ადამიანის ფიზიკურ და ფსიქოლოგიურ ჯანმრთელობაზე.
მე მომსვლია გამოხმაურება მკითხველისგან ვისაც უშველა კარნივორულ დიეტამ
და მისცა საშუალება თავისუფლად კითხვა/მუშაობის 8 საათით.
მისი სიტყვებით "ჯანმრთელ ადამიანზე 100ჯერ უკეთესი კონცენტრაცია მაქვს ამ დიეტის წყალობით."

<div class="row">

  <div class="col-md-3 mb-1">
    <div class="card">
      <a href="https://www.youtube.com/watch?v=HLF29w6YqXs" class="stretched-link">
        <img src="https://i.ytimg.com/vi/HLF29w6YqXs/hqdefault.jpg" class="card-img-top" alt="HLF29w6YqXs">
      </a>
      <div class="card-body">
        <h5 class="card-title">Joe Rogan - Jordan Peterson's Carnivore Diet Cured His Depression?</h5>
        <h6 class="card-subtitle text-muted">28:54</h6>
      </div>
      <div class="card-footer text-muted">JRE Clips</div>
    </div>
  </div>

</div>

### OMEGA-3.
ADHD-ს მქონე 1/3-ს აქვს სპეციფიური გენი, და ამათზე აუმჯობესებს OMEGA-3 ყურადღებას.
შედეგები სავარაუდოდ 3 თვის შემდეგ მოდის.

## ნოოტროპები
**გთხოვთ არ მიიღოთ ექმითან კონსულტაციის და რეცეპტის გარეშე.**

- Citicoline (ციტიქოლინი)
- Piracetam (პირაცეტამი)

## სხვა მედიკამენტები (არა-რეკომენდირებული)
მედიკამენტები რომლებიც არიან სხვა მიზეზით შექმნილი მაგრამ აქვს რაღაც ეფექტი ADHD-ზე.
სავარაუდოდ უარესები არიან ატომოქსეტინთან შედარებით.
არ არიან რეკომენდირებული გვერდითი ეფექტების გამო.
**გთხოვთ არ მიიღოთ ექმითან კონსულტაციის და რეცეპტის გარეშე.**

- Clonidine
- Duloxetine

## უცხო ქვეყნიდან შემოტანა (31 დღის მარაგი)
### მეთოდი 1:
უცხო ქვეყნიდან მოქალაქემ პირადი მოხმარებისთვის პირადი ბარგის სახით
შეიძლება შემოიტანოს 31 დღის მარაგი სტიმულანტი (Methylphenidate).
ამისთვის აუცილებელია "სათანადო სამედიცინო დოკუმენტაცია", (რეცეპტი სავარაუდოდ).
მაგალითად, თუ თურქეთში მოძებნი ექიმს რომელსაც შეუძლია შენთივის ყოველთვე სტიმულანტის გამოწერა,
შეიძლება სტრატეგია შეიმუშავო ბათუმში გადაცხოვრების, ყოველთვე საზღვრის გადაკვეთის,
და 31 დღის მარაგის ადვილად შემოტანის პირად მოხმარებისთვის.

(ეს არ არის იურიდიული კონსულტაცია)

### მეთოდი 2: (არ მუშაობს პრაქტიკაში)
შესაძლებელია ფარმადეპოში ფორმა 100-ის წარმოდგენით, უცხოეთიდან მედიკამანტების შეკვეთა.
სამწუხაროდ არანაირი ფსიქოსტიმულანტები არ იწერება ამ მეთოდით. არ ვიცი რატომ.
მაგრამ თუ მომავალში რამე ცვლილება იქნება, შეიძლება ეს მეთოდი იყოს ნაკლებად უსარგებლო.
მაგრამ, სავარაუდოდ, ატომოქსეტინი (რომელიც მარაგში არ არის საქართველოში), შეიძლება გამოიწეროს ესე.

## უცხო ქვეყანაში გადასვლა
საქართველოს ჯანდაცვის სისტემას სამწუხაროდ აქვს ბევრი ნაკლებობები. კაცმა არ იცის მომავალში რა დაგემართება. შესაბამისად,
სწორად არჩეულ უცხო ქვეყანაში გადასვლა გარანტიას გაძლევს შენს ყველა სამედიცინო მოთხოვნის დაკმაყოფილებას მომავალში.

### გერმანია
გერმანიას აქვს ძალიან კარგი ჯანდაცვის სისტემა, სერვისების ხელმისაწვდომლობის მხრიდან და ფინანსების მხრიდანაც.
გერმანიაში კანონით აუცილებელია ყველა რეზიდენს ქონდეს ჯანდაცვის დაზღვევა (რაც მარტივი გასაკეთებელია),
მიუხედავად იმისა არის თუ არა გერმანიის მოქალაქე. გერმანიას აქვს ასევე რამდენიმე მარტივი გზა ვიზის აღების.

<div class="row">

  <div class="col-md-3 mb-1">
    <div class="card">
      <a href="https://www.youtube.com/watch?v=SsA-aMtagA0" class="stretched-link">
        <img src="https://i.ytimg.com/vi/SsA-aMtagA0/maxresdefault.jpg" class="card-img-top" alt="SsA-aMtagA0">
      </a>
      <div class="card-body">
        <h5 class="card-title">What to do when you’re sick in Germany</h5>
        <h6 class="card-subtitle text-muted">38:23</h6>
      </div>
      <div class="card-footer text-muted">Simple Germany</div>
    </div>
  </div>

  <div class="col-md-3 mb-1">
    <div class="card">
      <a href="https://www.youtube.com/watch?v=Sbcr5pndmms" class="stretched-link">
        <img src="https://i.ytimg.com/vi/Sbcr5pndmms/maxresdefault.jpg" class="card-img-top" alt="Sbcr5pndmms">
      </a>
      <div class="card-body">
        <h5 class="card-title">The Healthcare System in Germany: 8 Things I DIDN'T know 🏥</h5>
        <h6 class="card-subtitle text-muted">17:40</h6>
      </div>
      <div class="card-footer text-muted">Simple Germany</div>
    </div>
  </div>

  <div class="col-md-3 mb-1">
    <div class="card">
      <a href="https://www.youtube.com/watch?v=emSAYWIMTHs" class="stretched-link">
        <img src="https://i.ytimg.com/vi/emSAYWIMTHs/maxresdefault.jpg" class="card-img-top" alt="emSAYWIMTHs">
      </a>
      <div class="card-body">
        <h5 class="card-title">Do you need a VISA to move to Germany?</h5>
        <h6 class="card-subtitle text-muted">15:02</h6>
      </div>
      <div class="card-footer text-muted">Simple Germany</div>
    </div>
  </div>

</div>

# რუქა
[წყარო](https://www.reddit.com/r/ADHD/comments/gxrru2/so_i_did_some_research_and_made_a_map_on/)  
[<img src="/assets/img/world-adhd-map-small.png" alt="adhd-map" class="img-fluid">](/assets/img/world-adhd-map.png)

# ხშირად დასმული კითხვები
### შეიძლება თუ არა სტიმულანტებმა დამოკიდებულება გამოიწვიოს?
გააჩნია რა იგულისხმება დამოკიდებულებით. სიტყვა "დამოკიდებულება" არასწორად იხმარება ხშირად. ამ კითხვის საპასუხოდ აუცილებელია დავსვათ კითხვა, "ასრულებს თუ არა ეს მედიკამენტი თავის მოვალეობას?". 

მაგალითზე მოვიყვანოთ, ვთქვათ ექიმმა ასთმის დიაგნოზი დაგვისვა და გამოგვიწერა მედიკამენტი რომელიც ასთმით ცხოვრებას ბევრად ამარტივებს. ასრულებს თუ არა ეს მედიკამენტი თავის მოვალეობას? დიახ. გვესაჭიროება რომ ამ მედიკამენტმა შეასრულოს თავისი მოვალეობა? დიახ. აქედან დამოკიდებული გამოვდივართ ამ მედიკამენტზე? დიახ. რა არის ალტერნატივა? ეგ უკვე ექიმთან სასაუბრო თემაა.  

ამ კითხვაზე პასუხი გაცემულია იმის გათვალისწინებით რომ მედიკამენტი მიღებული იქნება ის დოზა რასაც ექიმი გამოწერს. პრობლემა მხოლოდ მაშინ იქნება, თუ ადამიანი მიიღებს ან გამოწერილზე მაღალ დოზას სისტემატიურად ან ექიმის დანიშნულების გარეშე. სპეციალურად ცუდი დამოკიდებულებისგან თავის ასარიდებლად, სტიმულანტები ADHD-ს სამკურნალოდ მხოლოდ დაბალ დოზებში იწერებიან. რეცეპტების გამოწერის სისტემის ერთერთი მიზანი არის დოზის კონტროლი. შეიძლება არგუმენტი მოვიყვანო რომ ნებისმიერი წამლის მაღალ დოზით მიღება არის მავნე, მიუხედავად იმისა რეცეპტიანია თუ ურეცეპტო. ამიტომ პრობლემას ვერ ვხედავ სტიმულანტების ხელმისაწვდომლობას ექიმის გამოწერით, რასაც ჩვენ ვითხოვთ. **ჩვენს არასდროს ვურჩევთ პაციენტებს მედიკამენტების (განსაკუთრებით სტიმულანტების) მიღებას ექიმის დანიშნულების გარეშე**

# გვერდის შესახებ
ეს გვერდი შექმნილა კერძო პირის მიერ და არანაირ კავშირში არ არის არანაირ ორგანიზაციასთან. 
ამ გვერდის შემქმნელი არ არის არც ექიმი და არც ფსიქიატრი. 
ამ გვერდზე/საიტზე მოცემული არაფერი უნდა ჩაითვალოს სამედიცინო რჩევად. თუ სამედიცინო რჩევა გესაჭიროებათ, გთხოვთ მიმართოთ ექიმს.
ამ გვერდზე მოცემული ინფორმაცია არის ჩემი აზრი, დიდი რაოდენობის ინფორმაციის მოძიების შედეგად. 
თუ როგორ გამოიყენებთ ამ გვერდზე/საიტზე მოცემულ ინფორმაციას მე პასუხისმგებელი არ ვიქნები.

ეს გვერდი ხშირად ნახლდება და შეცდომები სწორდება აღმოჩენისთანავე. თუ შეცდომები აღმოაჩინეთ, გთხოვთ დამეკონტაქტოთ.

თუ გსურს ჩვენთან გამოხმაურება, ამ გვერდზე ჩასწორებებში დახმარება, გამოცდილების გაზიარება, კითხვების დასმა, ან 
თუ უკეთესი სტრატეგია შეგიძლიათ შეიმუშავოთ ჩვენს მიზნის მისაღწევად, შემოგვიერთდეთ ჩვენს [Discord](https://discord.gg/R2Ft6JXc2m) სერვერზე!  

[<img src="/assets/img/discord-logo-blue.svg" alt="discord-logo" style="max-width: 200px;" class="rounded mx-auto d-block my-4">](https://discord.gg/R2Ft6JXc2m)

ამის გარდა ასევე მე პირადად მაქვს ელ-ფოსტა `info@adhd.ge` და [Twitter](https://twitter.com/ADHDge).

# მიმები
[<img src="/assets/img/adhd-in-georgia.png" alt="adhd-meme" style="max-width: 100%; max-height: 700px;" class="rounded mx-auto d-block my-4">](/assets/img/adhd-in-georgia.png)
